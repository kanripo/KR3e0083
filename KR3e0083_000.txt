# -*- mode: mandoku-view; -*-
#+TITLE: 先醒齋廣筆記
#+DATE: 2015-08-24 23:07:59.320426
#+PROPERTY: ID KR3e0083
#+PROPERTY: BASEEDITION WYG    
#+PROPERTY: JUAN 提要
<pb:KR3e0083_WYG_000-1a>¶
欽定四庫全書　　　　子部五¶
　先醒齋廣筆記　　　　　醫家類¶
　　提要¶
　　　　(臣/)等謹案先醒齋廣筆記四卷明繆希雍撰¶
　　　　希雍字仲醇常熟人明史方技傳附見李時¶
　　　　珍傳中天啟中王紹徽作㸃將録以東林諸¶
　　　　人分配水滸傳一百八人姓名稱希雍為神¶
　　　　醫安道全以精於醫理故也是編初名先醒¶
<pb:KR3e0083_WYG_000-1b>¶
　　　　齋筆記乃長興丁元薦取希雍所用之方裒¶
　　　　為一編希雍又増益羣方兼采本草常用之¶
　　　　藥増至四百餘品又増入傷寒温病時疫治¶
　　　　法故曰廣筆記希雍與張介賓同時介賓守¶
　　　　法度而希雍頗能變化介賔尚温補而希雍¶
　　　　頗用寒凉亦若易水河間各為門徑實各有¶
　　　　所得力朱國禎湧幢小品記天啟辛酉國禎¶
　　　　患膈病上下如分兩截中痛甚不能支希雍¶
<pb:KR3e0083_WYG_000-2a>¶
　　　　至用蘇子五錢即止是亦足見其技之工矣¶
　　　　乾隆四十五年九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+PROPERTY: JUAN 自序
<pb:KR3e0083_WYG_000-3a>¶
先醒齋廣筆記自序¶
予既不事王侯獨全微尚幽棲自遂遠於塵累以保天¶
年然無功及物亦豈道人之懐乎於是蒐輯醫方精求¶
藥道用存利濟隨所試效病家藏之好事者抄録轉相¶
授受復多獲驗先是長興丁客部長孺手集予方一册¶
命之曰先醒齋筆記梓行於世板留巖邑未便流通交¶
游中多索此書者卒無以應予適旅泊金沙文學莊君¶
斂之時時過從請增益羣方兼采本草常用之藥增至¶
<pb:KR3e0083_WYG_000-3b>¶
四百餘品詳其修事又增入傷寒溫病時疫治法要㫖¶
併屬其季君&KR0802;之鏤板流行傳之遠邇庶窮鄉僻邑舟¶
次旅邸偶乏明醫俾病者按方施治以瘳疾苦則是書¶
或有補於世也夫斂之曰善時天啓二年嵗次壬戌仲¶
冬既望東吳繆希雍自序¶
