# -*- mode: mandoku-view; -*-
#+TITLE: 先醒齋廣筆記
#+DATE: 2015-08-24 23:07:59.336617
#+PROPERTY: ID KR3e0083
#+PROPERTY: BASEEDITION WYG    
#+PROPERTY: JUAN 卷一
<pb:KR3e0083_WYG_001-1a>¶
欽定四庫全書¶
　先醒齋廣筆記卷一¶
　　　　　　　　　　　　明　繆希雍　撰¶
　中風¶
　　治法大畧¶
凡言中風有真假内外之别差之毫釐謬以千里何者¶
西北土地高寒風氣剛猛真氣空虚之人猝為所中中¶
臟者死中腑者成廢人中經絡者可調理而瘳治之之¶
<pb:KR3e0083_WYG_001-1b>¶
道先以解散風邪為急次則補養氣血此真中外來風¶
邪之候也其藥以小續命湯桂枝麻黄生熟附子羗獨¶
活防風白芷南星甘草之屬為本若大江已南之東西¶
兩浙七閩百粤兩川滇南鬼方荆揚梁三州之域天地¶
之風氣既殊人之所禀亦異其地絶無剛猛之風而多¶
濕熱之氣質多柔脆往往多熱多痰真隂既虧内熱彌¶
甚煎熬津液凝結為痰壅塞氣道不得通利熱極生風¶
亦致猝然僵仆類中風證或不省人事或言語謇澁或¶
<pb:KR3e0083_WYG_001-2a>¶
口眼歪斜或半身不遂其將發也外必先顯内熱之候¶
或口乾舌苦或大便閉澁小便短赤此其驗也劉河間¶
所謂此證全是將息失宜水不制火丹溪所謂濕熱相¶
火中痰中氣是也此即内虚暗風確係隂陽兩虚而隂¶
虚者為多與外來風邪迥别法當清熱順氣開痰以救¶
其標次當治本隂虚則益血陽虚則補氣氣血兩虚則¶
氣血兼補久以持之設若誤用治真中風藥如前種種¶
風燥之劑則輕變為重重則必死禍福反掌不可不察¶
<pb:KR3e0083_WYG_001-2b>¶
也初清熱則天門冬麥門冬甘菊花白芍藥白茯苓括¶
婁根童便順氣則紫蘇子枇杷葉橘紅鬱金開痰則貝¶
母白芥子竹瀝荆瀝括婁仁次治本益隂則天門冬甘¶
菊花懐生地當歸身白芍藥枸杞子麥門冬五味子牛¶
膝人乳白膠黄柏白蒺藜之屬補陽則人參黄蓍鹿茸¶
大棗¶
乙卯春正月三日予忽患口角歪斜右目及右耳根俱¶
痛右頰浮腫仲淳曰此内熱生風及痰也治痰先清火¶
<pb:KR3e0083_WYG_001-3a>¶
清火先養隂最忌燥劑¶
真蘇子(三/錢)廣橘紅(三/錢)括婁根(三/錢)貝母(四/錢)天門冬(三/錢)麥門¶
冬(五/錢)白芍藥(四/錢)甘草(七/分)鮮沙參(三/錢)明天麻(一/錢)甘菊花(三/錢)¶
連翹(二/錢)河水二鍾半煎一鍾加竹瀝童便各一杯霞天¶
膠四五錢飢時服日二劑初四至初九日加懐生地黄¶
(三/錢)初十加牛膝(四/錢)黄柏(二/錢)十三日去連翹加石斛(三錢/五分)¶
五味子(七/分)白藊荳(二/錢)乾葛(八/分)十八日去連翹天麻乾葛¶
白藊荳加蓮肉(四十/粒)¶
<pb:KR3e0083_WYG_001-3b>¶
正月廿二日定方　初日進二劑後毎日一劑¶
天門冬(三/錢)麥門冬(五/錢)生地黄(五/錢)白芍藥(四/錢)牛膝(酒蒸/五錢)炙¶
甘草(一/錢)貝母(二/錢)括婁根(二/錢)蓮肉(四十/粒)酸棗仁(六/錢)真蘇子¶
(二/錢)黄柏(一錢/五分)甘菊花(二錢/五分)鮮沙參(三/錢)廣橘紅(二/錢)五味子¶
(八/分)河水三鍾煎一鍾飢時服¶
二月十二日定方¶
天門冬(三/錢)麥門冬(五/錢)真蘇子(二錢/五分)廣橘紅(二錢/五分)白茯苓¶
(三/錢)貝母(三/錢)黄柏(一錢/五分)括婁根(二/錢)五味子(七/分)鮮沙參(三/錢)𤣥¶
<pb:KR3e0083_WYG_001-4a>¶
參(二/錢)甘菊花(二錢/五分)甘草(一錢/五分)酸棗仁(五/錢)生地黄(四/錢)白芍¶
藥(四/錢)牛膝(五/錢)蓮肉(六十/粒)十日後去括婁根三月廿八日¶
去𤣥參加石斛(三/錢)至五月盡病始全愈(前方中曽加參/二錢服二劑反)¶
(覺浮火上/升即去之)¶
　　丸方¶
胡麻仁(三觔即/黒芝蔴)桑葉(酒拌蒸/晒三觔)何首烏(三觔九蒸九晒人/乳拌至一倍兩倍)¶
蒼术(二觔米泔浸洗净刮去皮拌黒豆蒸又拌蜜酒蒸/又拌人乳蒸凡三次蒸時須烘晒極乾氣方透)¶
牛膝(如法/二觔)甘菊花(二/觔)懐生地(三/觔)天門冬(去心酒/蒸二觔)柏子仁¶
<pb:KR3e0083_WYG_001-4b>¶
(二/觔)黄檗(一/觔)枸杞子(二/觔)¶
　　又丸方(先時合成病中仲淳以為可服/日進兩許百日後方易前丸)¶
人參(去蘆人乳浸飯上/蒸切片烘乾十兩)五味子(去枯者打碎蜜/蒸烘乾十兩)山茱萸¶
肉(八/兩)沙苑蒺藜(一半炒為末一半/打糊和藥十二兩)川巴㦸天(如法去骨/以甘菊花)¶
(枸杞子同酒浸/蒸晒乾八兩)蓮鬚(金黄色者/良六兩)枸杞子(去枯者及蒂人/乳潤過烘乾十)¶
(二/兩)川牛膝(去蘆酒/蒸十兩)天門冬(六/兩)蓮肉(去心毎粒分作五六/塊瓦器内炒焦黄忌)¶
(鐵十/二兩)白茯苓(如法人乳/拌晒八兩)黄柏(蜜炙/四兩)砂仁(炒二/兩)懐生地(十/二)¶
(兩/)鹿角霜(酥拌炒研如/飛麪十二兩)鹿茸(六兩火燎去/毛切片酥炙)菟絲子末(八/兩)¶
<pb:KR3e0083_WYG_001-5a>¶
加甘菊花(六/兩)煉蜜同蒺藜糊和丸如梧子大毎六錢空¶
心飢時各一服淡鹽湯吞¶
　　治右半身不遂(右屬/氣虚)¶
白蒺藜(炒去/刺)甘菊花　何首烏(如/法)黄蓍(蜜/炙)天門冬(去/心)麥¶
門冬(去/心)人參(去/蘆)漆葉(酒拌九蒸九/晒各一觔)白茯苓(水/澄)白芍藥(酒/炒)¶
牛膝(去蘆酒蒸/各十二兩)川續斷(十/兩)橘紅(八/兩)煉蜜丸梧子大空心¶
白湯下忌食白萊菔牛肉牛乳　若在左者屬血虚宜¶
加當歸身熟地黄鹿角膠柏子仁(各觔/許)杜仲(八兩/酥炙)　如¶
<pb:KR3e0083_WYG_001-5b>¶
火盛多痰肺經有熱者去人參加青蒿子鱉甲(各十/二兩)如¶
左右臂俱轉掉不便者亦用此方¶
王宇泰治臧位宇氣虚痰多脾胃有濕晚年半身不遂¶
神效¶
人參(一/觔)半夏麯(二觔薑汁/竹瀝製)白术(半/觔)牛膝(一/觔)天門冬(一/觔)懐¶
生地(一/觔)用長流水煎成膏再入鹿角膠(一/觔)虎骨膠(一/觔)霞¶
天膠(一/觔)河間府棃膏(一/觔)煉蜜(二/觔)各製膏和勻重湯煑一¶
日夜出火氣毎空心臨卧取半酒杯以竹瀝棃汁各二¶
<pb:KR3e0083_WYG_001-6a>¶
杯人乳桑瀝各一杯和勻重湯頓熱調服¶
　寒¶
　　傷寒時地議并六經治法¶
夫傷寒者大病也時者聖人所不能違者也以關乎死¶
生之大病而藥不從時顧不殆哉仲景醫門之聖也其¶
立法造論後之明師如華佗孫思邈輩莫不宗之漢末¶
去古未遠風氣猶厚形多壯偉氣尚敦厖其藥大都為¶
感邪即病而設况南北地殊厚薄不侔故其意可師也¶
<pb:KR3e0083_WYG_001-6b>¶
其法不可改也循至今時千有餘年風氣澆矣人物脆¶
矣况在荆揚交廣梁益之地與北土全别故其藥則有¶
時而可改非違仲景也實師其意變而通之以從時也¶
如是則法不終窮矣故作斯議備列其方稍為損益以¶
從時地俾後之醫師知所適從庶幾患斯疾者可免於¶
夭枉爾¶
　　辨驗外感真偽法¶
凡外感必頭疼其疼也不間晝夜探其舌本必從喉嚨¶
<pb:KR3e0083_WYG_001-7a>¶
内乾出於外多兼煩躁不煩躁者即輕證也不頭疼而¶
發熱不發熱而頭疼頭雖疼而有時暫止口雖乾而舌¶
本不燥骨雖疼而頭不疼雖渴而不欲引飲至夜或偶¶
得寐遇食不好亦不惡居處雖若尫怯而神氣安静凡¶
若此者皆非傷寒也¶
　　三陽治法總要¶
太陽病　其證發熱惡寒惡風頭痛項強腰脊強遍身¶
骨痛脉雖浮洪而不數多不傳經煩躁脉數急者是欲¶
<pb:KR3e0083_WYG_001-7b>¶
傳經宜先發汗以解表邪　其藥以羗活湯為主羗活¶
三錢前胡二錢甘草八分葛根二錢生薑三片棗二枚¶
杏仁九粒(去皮尖/研爛)水煎服秋深冬月應用此方亦可量¶
加紫蘇葱白如冬月天氣嚴寒感邪即病服此藥不得¶
汗本方加麻黄一錢生薑四片共前七片得汗勿再服¶
　如病人自覺煩躁喜就清凉不喜就熱兼口渴是即¶
欲傳入陽明也若外證頭疼遍身骨疼不解或帶口渴¶
鼻乾目疼不得卧即係太陽陽明證羗活湯中加石膏¶
<pb:KR3e0083_WYG_001-8a>¶
知母麥冬大劑與之得汗即解　如自汗煩躁頭疼遍¶
身骨疼不解者羗活一錢桂枝七分石膏一兩二錢麥¶
冬六錢知母三錢竹葉一百二十片白芍藥二錢甘草¶
八分　如冬月即病太陽證惡寒畏風頭疼遍身骨疼¶
自汗不渴宜用桂枝八分芍藥二錢甘草一錢大棗二¶
枚生薑一片　太陽病不解熱結膀胱其人如狂血自¶
下者愈其外證不解者不可下當先解表表證罷少腹¶
急結者乃可下之桃仁承氣湯無蓄血證大承氣湯¶
<pb:KR3e0083_WYG_001-8b>¶
正陽陽明病正陽陽明者胃家實是也　其證不大便¶
自汗潮熱口渴咽乾鼻乾嘔或乾嘔目眴眴不得眠畏¶
人聲畏木聲畏火不惡寒反惡熱或先惡寒不乆旋發¶
熱甚則譫語狂亂循衣摸床脉洪大而長宜急解其表¶
用竹葉石膏湯大劑與之不嘔無汗與葛根湯亦湏大¶
劑若表證已罷脉緩小便利是病解矣　若表證罷後¶
邪結於裏大便閉小便短赤宜用調胃承氣湯或小承¶
氣湯下之下後按其腹中不作痛而和病即已解如作¶
<pb:KR3e0083_WYG_001-9a>¶
痛是燥糞未盡也再用前藥下之以腹中和二便通利¶
為度　陽明病不能食若其人本虚勿輕議下　陽明¶
病頭眩欬而咽痛者用葛根甘草桔梗麥冬四味濃煎¶
數數與之　陽明病無汗小便不利心中懊憹者當發¶
黄急用梔子麥冬淡豆豉大劑濃煎與之如已見身黄¶
急加茵陳為君主之　陽明病衂血此縁失於發汗宜¶
用荆芥二錢葛根三錢麥冬五錢牡丹皮一錢五分蒲¶
黄二錢茅根二兩側柏葉二錢生地黄三錢濃煎與之¶
<pb:KR3e0083_WYG_001-9b>¶
兼飲童便　陽明病心下硬滿者此邪未入於腹中慎¶
勿下之用竹葉石膏湯加括婁一個搗碎桔梗二錢黄¶
連一錢　陽明病邪結於裏汗出身重短氣腹滿而喘¶
潮熱手足濈然汗出者此大便已鞕也六七日已來宜¶
下之用小承氣湯不行換大承氣湯勿大其劑若大便¶
不鞕者慎勿輕下　陽明病發汗不解腹滿急者亟下¶
之　傷寒六七日目中不了了睛不和無表證大便難¶
宜承氣湯下之　陽明病下之早外有熱手足溫不結¶
<pb:KR3e0083_WYG_001-10a>¶
胷心中懊憹不能食但頭汗出梔子豉湯主之　陽明¶
病發潮熱大便溏胸滿不去者與小柴胡湯去人參加¶
括婁黄連　陽明病自汗出或發汗後小便利津液内¶
竭大便雖硬不可攻之須俟其自大便用蜜導或膽導¶
法通之　大下後六七日不大便煩不解腹滿痛本有¶
宿食宜再用承氣湯下之　食榖欲嘔屬陽明非少陽¶
也胸中煩熱者竹茹湯主之竹茹三錢麥冬五錢枇杷¶
葉三大片蘆根三兩内無熱證者小便利口不渴此為¶
<pb:KR3e0083_WYG_001-10b>¶
陽明虚也吳茱萸湯主之吳茱萸二錢人參三錢生薑¶
一錢五分大棗三枚水煎日三服　凡陽明病多汗津¶
液外出胃中燥大便必鞕鞕則譫語以小承氣湯下之¶
若一服譫語止者勿再服　陽明譫語發潮熱脉滑而¶
數者小承氣湯主之服藥後腹中轉氣者更與一服若¶
不轉氣者勿更與之若服藥後次日不大便脉反微濇¶
者裏虚也為難治勿復議下　陽明病下血譫語者此¶
為熱入血室汗止在頭用荆芥三錢葛根三錢黄芩一¶
<pb:KR3e0083_WYG_001-11a>¶
錢五分麥冬五錢牡丹一錢五分生蒲黄二錢濃煎以¶
童便對飲之　陽明病脉浮𦂳咽燥口苦腹滿而喘發¶
熱汗出惡熱身重若下之則胃中空虚客氣動膈心中¶
懊憹舌上有胎者梔子豉湯主之　若渴欲飲水舌燥¶
者白虎湯加人參主之　若脉浮發熱口渴小便不利¶
者猪苓湯主之　陽明病協熱下利者宜六一散心下¶
痞者以黄連括婁湯調服之　脉浮遲表熱裏寒下利¶
清榖者四逆湯主之附子乾薑甘草　趺陽脉浮而濇¶
<pb:KR3e0083_WYG_001-11b>¶
小便數大便鞭其脾為約麻子仁丸主之麻仁十二兩¶
芍藥四兩枳實四兩大黄八兩厚朴三兩杏仁六兩蜜¶
丸如梧子大每用十丸日三服　陽明實則讝語虚則¶
鄭聲鄭聲者重語也直視讝語喘滿者死下利者亦死¶
　發汗多若重發其汗讝語脉短者死脉和者不死¶
若吐若下後不解不大便五六日或至十餘日日晡時¶
發潮熱不惡寒獨語如見鬼狀若劇者發則不識人循¶
衣妄撮惕而不安微喘直視脉弦者生濇者死(濇者陽/證見隂)¶
<pb:KR3e0083_WYG_001-12a>¶
(脉/也)微者但發熱讝語者大承氣湯下之利勿再服　陽¶
明病發狂棄衣而走登高而歌此陽明實也以承氣湯¶
亟下之如便不結者大劑白虎湯灌之石膏四兩麥冬¶
二兩知母一兩五錢加大青一兩甘草七錢太陽陽明¶
病協熱下利者宜六一散以黄連煎湯調服之　太陽¶
陽明并病六七日表證仍在其人發狂者以熱在下焦¶
少腹當硬滿小便自利下其血乃愈當用桃仁承氣湯¶
　又二陽并病太陽證罷潮熱汗出大便難讝語者宜¶
<pb:KR3e0083_WYG_001-12b>¶
大承氣湯¶
少陽病　其證口苦咽乾眩往來寒熱脇滿痛胸滿或¶
痛耳聾脉法弦細頭痛發熱者屬少陽少陽不可發汗¶
發汗則讝語胃和者當自愈不和者則煩而悸　傷寒¶
三日少陽脉小者欲已也　凡太陽病不解傳入少陽¶
者脇下鞭滿乾嘔不能食往來寒熱未經吐下脉沉𦂳¶
者與小柴胡湯柴胡二錢四分人參九分黄芩九分甘¶
草九分半夏一錢五分生薑九分大棗二枚水煎溫服¶
<pb:KR3e0083_WYG_001-13a>¶
日三　加减法　若胸中煩而不嘔去半夏人參加括¶
婁實一枚　若脇下痞鞭去大棗加牡蠣二錢半　若¶
渴者去半夏加人參括婁根　若腹中痛者去黄芩加¶
芍藥三錢　若心下悸小便不利者去黄芩加茯苓二¶
錢　若不渴外有微熱者去人參加桂一錢(夏勿/用)温覆¶
取微汗愈　若欬者去人參大棗加五味子一錢少佐¶
以乾薑　陽明少陽并病必下利脉滑而數有宿食也¶
當承氣湯下之　若已吐下發汗温針讝語柴胡湯證¶
<pb:KR3e0083_WYG_001-13b>¶
罷此為壊病知犯何逆以法治之　三陽合病脉浮大見¶
關上但欲睡眠目合則汗藥用百合一兩麥門冬五錢¶
炙甘草一錢知母二錢竹葉五十片括婁根二錢鱉甲¶
如法三錢白芍藥二錢　三陽合病腹滿身重讝語遺¶
尿白虎湯加百合主之　傷寒六七日無大熱其人煩¶
躁者此為陽去入隂故也　傷寒三日三陽為盡三隂¶
當受邪其人反能食而不嘔此為三隂不受邪也¶
　　三隂治法總要¶
<pb:KR3e0083_WYG_001-14a>¶
三隂病其證有二一者病發於三陽不時解表以致邪¶
熱傳入於裏雖云隂分病屬於熱糞結宜下腹滿不可¶
按宜下有燥糞協熱下利宜下腹痛下利宜芍藥黄芩¶
炙甘草以和之如便膿血即加滑石黄連佐以升麻乾¶
葛　如邪雖入裏糞猶未結宜清其熱渴者用白虎湯¶
竹葉石膏湯不渴或心下痞者宜黄連黄芩芍藥枳殻¶
麥冬括婁輩以清之　或邪未結於下焦少腹不堅痛¶
而誤用芒硝以伐真隂洞泄不已元氣將脫宜用人參¶
<pb:KR3e0083_WYG_001-14b>¶
白术炙甘草大棗乾薑芍藥大劑與之不止佐以升提¶
升麻葛根柴胡之類¶
若從無陽邪表證從不頭疼發熱寒邪直中隂經此必¶
元氣素虚之人或在極北高寒之地始有是證法宜温¶
補以接其陽附子人參乾薑官桂大劑與之陽回寒退¶
即以平補之劑調之勿過用桂附以防其毒¶
三隂各經見證悉從仲景傷寒論法治之如少隂咽痛¶
咽中生瘡聲不出用苦酒湯到咽即效故知古人立法¶
<pb:KR3e0083_WYG_001-15a>¶
非今人可及也¶
　　春温夏熱病大法¶
冬傷於寒至春變為溫病大都頭疼發熱或渴或不渴¶
三陽證俱然亦間有先微寒後即發熱者大抵發熱其¶
常也藥用辛温佐以辛寒以解表邪太陽宜羗活湯陽¶
明宜白虎湯無汗不嘔者間用葛根湯少陽往來寒熱¶
等證不可汗吐下宜和解小柴胡湯渴者去半夏加括¶
婁根耳聾熱盛去人參加麥冬知母括婁根渴亦加之¶
<pb:KR3e0083_WYG_001-15b>¶
至夏變為熱病其表證大約與春溫同但熱比於温則¶
邪氣更烈耳解表用白虎湯竹葉石膏湯有太陽證則¶
加羗活有少陽證則加柴胡黄芩如發斑白虎湯竹葉¶
石膏湯加𤣥參梔子桔梗鼠粘連翹大青小青青黛大¶
劑與之二證若大便秘宜按之其邪已結於内便鞕宜¶
察邪結中焦小承氣湯調胃承氣下之邪結下焦少腹¶
堅痛始用大承氣湯下之¶
傷寒温疫其不可治及難治者皆屬下元虚¶
<pb:KR3e0083_WYG_001-16a>¶
傷寒温疫三陽證中往往多帶陽明者以手陽明經屬¶
大腸與肺為表裏同開竅於鼻足陽明經屬胃與脾為¶
表裏同開竅於口凡邪氣之入必從口鼻故兼陽明證¶
者獨多¶
邪在三陽法宜速逐遲則胃爛發斑或傳入於裏則屬¶
三隂邪熱熾者令隂水枯竭於法不治矣此治之後時¶
之過也¶
近代醫師鹵莽既不明傷寒治法又不識雜證類傷寒¶
<pb:KR3e0083_WYG_001-16b>¶
往往妄投汗下之藥以致虚人元氣變證叢生元氣本¶
虚之人未有不因之而斃者矣戒之哉汗下之藥焉可¶
嘗試也¶
　　時氣傷寒　除隂症不可服¶
苦參(一/兩)水酒各一碗煎八分重者水醋各半服之一汗¶
而愈不論傷寒乆近立效本草云天行尤良¶
史鶴亭太史丁亥春患瘟疫頭痛身熱口渴吐白沫晝¶
夜不休毉師誤謂太史初罷官歸妄投解鬱行氣藥不¶
<pb:KR3e0083_WYG_001-17a>¶
效又投以四物湯益甚諸毉謝去謂公必死遣使迎仲¶
淳至病二十餘日矣家人具以前方告仲淳曰誤也瘟¶
疫者非時不正傷寒之謂發于春故謂瘟疫不解表又¶
不下使熱邪彌留腸胃間幸元氣未盡故不死亟索淡¶
豆豉(約二合/許炒香)麥門冬(兩/許)知母(數/錢)石膏(兩/許)一劑大汗而解¶
時大便尚未通太史問故仲淳曰昨汗如雨邪盡矣第¶
乆病津液未回故大便不通此腸胃燥非有邪也令日¶
食甘蔗二三株兼多飲麥門冬湯不三日去燥糞六十¶
<pb:KR3e0083_WYG_001-17b>¶
餘塊而愈¶
章衡陽銓部患熱病病在陽明頭痛壯熱渴甚且嘔鼻¶
乾燥不得眠診其脉洪大而實仲淳故問毉師毉師曰¶
陽明證也曰然問所投藥曰葛根湯仲淳曰非也曰葛¶
根湯非陽明經藥乎曰陽明之藥表劑有二一為葛根¶
湯一為白虎湯不嘔吐而解表用葛根湯今吐甚是陽¶
明之氣逆升也葛根升散故用之不宜白虎湯硬石膏¶
知母甘草加麥門冬竹葉名竹葉石膏湯石膏辛能解¶
<pb:KR3e0083_WYG_001-18a>¶
肌鎮墜能下胃家痰熱肌解熱散則不嘔而煩躁壯熱¶
皆解矣遂用大劑竹葉石膏湯疏方與之且戒其仲君¶
曰王翦取荆非六十萬人不可李信二十萬足矣臨别¶
去囑曰斯時投藥五鼓瘥天明投藥朝飡瘥已而果然¶
或謂嘔甚不用半夏何也仲淳曰半夏有三禁渴家汗¶
家血家是也病人渴甚而嘔是陽明熱邪熾盛刼其津¶
液故渴邪火上升故嘔半夏辛苦温而燥有毒定非所¶
宜又疑其不用甘草何也曰嘔家忌甘仲景法也¶
<pb:KR3e0083_WYG_001-18b>¶
高存之隣人賣腐者傷寒發噦兩日夜不省人事其子¶
乞方仲淳問曰汝父當時曾頭疼身熱乎曰然曰曾服¶
汗藥乎曰未也曾吐下乎曰未也仲淳因索傷寒書檢¶
之其方類用乾薑柿蒂丁香及附子等溫熱之藥末條¶
僅載白虎湯一方仲淳思之曰傷寒頭痛身熱口渴本¶
屬陽明熱邪傳裏故身凉發噦未經汗吐下邪何從而¶
出第其人年老多作勞故于白虎湯加人參(三/錢)二劑立¶
起¶
<pb:KR3e0083_WYG_001-19a>¶
于潤父夫人娠九月患傷寒陽明證頭疼壯熱渴甚舌¶
上黑胎有刺勢甚危仲淳投竹葉石膏湯索白藥子(毉/馬)¶
(病/者)不得即以井底泥塗臍上乾則易之一日夜盡石膏¶
十五兩五錢病瘳越六日産一女母子並無恙¶
存之一家人婦傷寒來乞方仲淳已疏方與之矣見其¶
人少年問曰若曾病此乎曰然曰愈幾日而妻病曰八¶
九日曰曾有房慾否曰無之仲淳故曰若有房慾此方¶
能殺人也其人即置方不取遂以褌襠雄鼠糞麥冬韭¶
<pb:KR3e0083_WYG_001-19b>¶
白柴胡二劑勢定更用竹皮湯二三劑全愈¶
姚平子傷寒頭疼身熱舌上胎胸膈飽悶三四日熱不¶
解奄奄氣似不屬者一毉以其體素弱病乆虚甚意欲¶
投參少許仲淳叱曰參一片入口死矣亟以大黄(一/兩)瓜¶
蔞(二/枚)連子切片黄連枳實下之主人驚疑不得已减大¶
黄之半二劑便通熱立解遂愈¶
張太學璇浦内人患熱入血室發狂欲殺人白下醫以¶
傷寒治之煎藥未服陳錫𤣥邀仲淳往診仲淳云不可¶
<pb:KR3e0083_WYG_001-20a>¶
服其藥投一劑而安先與童便繼與凉血行血安心神¶
藥遂定¶
翁文學具茨感冒壯熱舌生黑胎煩渴勢甚劇時稽勲¶
諸昆仲環視揮涕羣醫束手仲淳以大劑白虎湯一劑¶
立甦或問仲淳治傷寒有秘法乎仲淳云熟讀仲景書¶
即秘法也(白虎湯中曾加人參三錢/)¶
四明虞吉卿因三十外出疹不忌猪肉兼之好飲作泄¶
八載矣忽患傷寒頭痛如裂滿面發赤舌生黑胎煩躁¶
<pb:KR3e0083_WYG_001-20b>¶
口渴時發譫語兩眼不合者七日洞泄如注較前益無¶
度其尊人虞仰韶年八十二矣客寓莊斂之處方得長¶
郎凶問懐抱甚惡膝下止此一子坐待其斃腸為寸裂¶
斂之向余曰此兄不禄仰韶必繼之即不死八十二老¶
人挾重貲而聽其扶櫬東歸余心安乎萬一有此惟有¶
親送至鄞耳余聞其語為之惻然急往診其脉洪大而¶
數為疏竹葉石膏湯方因其有腹瀉之病石膏止用一¶
兩病初不减此兄素不謹良一友疑其虚也云宜用肉¶
<pb:KR3e0083_WYG_001-21a>¶
桂附子斂之以其言來告余曰誠有是理但余前者按¶
脉似非此證豈不數日脉頓變耶復往視其脉仍洪大¶
而數余曰此時一投桂附即發狂登屋必不捄矣一照¶
前方但加石膏至二兩斂之曰得毋與泄瀉有妨乎余¶
曰熱邪作祟此客病也不治立殆渠泄瀉已八年非暴¶
病也治病須先太甚急治其邪徐并其夙恙除之急進¶
一劑夜卧遂安即省人事再劑而前惡證頓去不數劑¶
霍然但瀉未止耳余為疏脾腎雙補丸方更加黄連乾¶
<pb:KR3e0083_WYG_001-21b>¶
葛升麻以痧痢法治之不一月瀉竟止八載沉疴霍然¶
(闕/)失仰韶耄矣别余歸老拜謝垂涕謂父子得以(闕/)¶
皆余賜也¶
莊斂之一庄僕因受寒發熱頭痛如裂兩目俱痛渾身¶
骨内疼痛下元尤甚狀如刀割不可堪忍口渴甚大便¶
日解一次胸膈飽脹不得眠已待斃矣斂之以其證來¶
告為疏一方乾葛(三/錢)石膏(一兩/半)麥門冬(八/錢)知母(三錢/半)羗¶
活(二錢/半)大括婁(半個連/子打碎)枳殻(一/錢)桔梗(一/錢)竹葉(一百/片)河水¶
<pb:KR3e0083_WYG_001-22a>¶
煎服四劑而平此太陽陽明病也貧人素多作勞故下¶
體疼痛尤甚以羗活去太陽之邪石膏竹葉乾葛知母¶
麥門冬解陽明之熱括婁枳殻桔梗疏利胸膈之留邪¶
故遂愈¶
一奴傷寒熱解後復下血不止主人以痢藥投之更甚¶
仲淳云此傷寒失汗之餘症也用地榆麥門冬知母竹¶
葉以代仲景諸血證藥遂愈¶
常熟吳見吳在京邸時有小青衣患傷寒愈而復復而¶
<pb:KR3e0083_WYG_001-22b>¶
愈愈而再復不知其幾趙文肅公謂仲淳曰此非兄不¶
能救他人亦不肯往仲淳亟馳診之病人面色黄白六¶
脉微弱大便不通胸中不快亦不思食曰此為傷寒百¶
合壊證之餘邪且退矣胸中不快虚而氣壅非實邪也¶
不大便者乆病津液枯氣弱不能送也投以人參(五/錢)麥¶
門冬(兩/許)枳殻(炒八/錢)盡劑立解而瘥¶
莊斂之一僕因傷寒後勞復發熱頭痛腹内作瀉勢甚¶
危急余為疏方山梔仁(四/錢)枳實(二/錢)豆䜴(一/兩)川黄連(二/錢)乾¶
<pb:KR3e0083_WYG_001-23a>¶
葛(三/錢)調六一散五錢服二劑熱退瀉止頭痛亦愈但不¶
思飲食為去山梔枳實黄連加鱉甲(四/錢)炙甘草(二錢/半)麥¶
門冬(五/錢)不數劑而愈¶
梁谿一男子素虚春中感冒頭痛肌痛發熱羗活(二/錢)麥¶
門冬(三/錢)炙甘草(一/錢)紫蘇(一錢/五分)北細辛(七/分)前胡(一錢/五分)次日¶
頭痛止熱未退口渴仲淳用芍藥五味子人曰風邪未¶
退遽用酸斂何也曰因人而施爾一杯即愈麥門冬(三/錢)¶
甘草(一/錢)括婁根(二錢/五分)乾葛(一錢/五分)桑白皮(三/錢)桔梗(一/錢)白芍¶
<pb:KR3e0083_WYG_001-23b>¶
藥(一/錢)五味子(五/分)¶
從祖近湖公少年因房勞食犬肉傷寒諸毉以其虚也¶
攻補兼施至發狂登屋奔走呼號日夜令壯夫㸔守者¶
幾月餘急走使延朱遠齋遠齋先命煎人参膏二觔以¶
待用潤字號丸藥數錢下之去黒糞無筭勢遂定奄奄¶
一息隣於死矣徐以參膏灌之至百二十日全瘳¶
　　治傷風後耳聾　仲淳定¶
甘菊花(二/錢)石菖蒲(忌鐵/一錢)柴胡(六/分)括婁根(二/錢)貝母(去心/二錢)前¶
<pb:KR3e0083_WYG_001-24a>¶
胡(一/錢)甘草(六/分)北細辛(四/分)蘇梗(一/錢)桑白皮(忌鐵/二錢)加竹瀝一¶
杯不拘時服¶
趙和齋年六十患外感予以他事請見延至中堂云偶¶
因勞倦體疲正欲求教予為之診視細按其六部并察¶
其形神謂云翁病屬外邪非勞發也須着意珍重時葛¶
存誠在坐予私謂云此病是極重外感邪氣有内陷之¶
兆恐難挽囘别去三日大雨中復來邀㸔則神氣已脫¶
脉無倫次問其所服何藥云石膏湯予云病證固重服¶
<pb:KR3e0083_WYG_001-24b>¶
藥又差無汗發熱非陽明症何得用石膏此太陽症未¶
經發汗邪氣傳裏裏虚水涸不勝邪熱真氣已脫必不¶
可救時猶以予言為妄不兩日而斃矣¶
魏季嘗室産後飲食不節復感風寒遂致發熱譫語喘¶
咳氣逆惡露絶不至勢甚急迫予謂此症俱係外來客¶
邪尚屬可救設正氣虚脫現諸症者必無幸矣何以見¶
之以脉氣浮大有力故也用大劑疏風消食之藥二劑¶
便霍然先是有用白术歸芎等補藥幾為所悞(二條附/)¶
<pb:KR3e0083_WYG_001-25a>¶
　暑¶
　　治傷暑¶
高存之次郎童時夏月身熱十晝夜止飲白湯諸醫汗¶
之不解以麻仁丸下之熱如故惶急中仲淳忽至診曰¶
此傷暑也白虎湯是其本方因誤汗下虚甚加人參(三/錢)¶
一劑微汗瞑眩少頃熱解又疏一方防其瘧痢仍用人¶
參(二/錢)兼健脾清暑導滯之劑未幾瘧作如方飲之瘧止¶
痢又作存之不得已于生脉散中加益元散飲之兒尫¶
<pb:KR3e0083_WYG_001-25b>¶
羸甚諸毉曰數日後死矣舉家惶急禳禱紛紜仲淳復¶
自松陵來存之語之故仲淳曰生脉益元散得之矣不¶
診而諦視兒問糜甘否曰甘大呼曰病去矣存之且喜¶
且訝兒旦夕虞不保兄言何易也仲淳曰視兒目光炯¶
炯且飲食味甘是精神已王胃氣轉矣尋果脱然起¶
臧玉涵子歳半盛夏咳𠻳七日因浴受驚又傷食大熱¶
倦頓三日不敢與藥目翳脣蠒舌乾謀之仲淳曰此暑¶
病也當與白虎湯玉涵曰腹瀉石膏無害乎曰先以天¶
<pb:KR3e0083_WYG_001-26a>¶
水散探之服二錢少頃藥夾痰而吐微汗身凉黄昏復¶
熱又以天水散二錢不效仲淳曰其為暑症無疑當以¶
白虎湯加人參因兒患肺熱且止仲淳再診之曰暑邪¶
客於皮膚分肉有熱無寒是為癉瘧斷當用白虎湯連¶
服二劑不效鼻露眼開口不納氣勢甚危叩仲淳曰此¶
正氣不足勝邪也偶思刺瘧論有云凡瘧先時一食頃¶
乃可治過時則失之也又云無刺熇熇之熱無刺渾渾¶
之脉無刺漉漉之汗意者服藥不得時耶將前藥并劑¶
<pb:KR3e0083_WYG_001-26b>¶
煎露一宿鷄鳴溫服之病頓失更不須調理精神漸復¶
經年無病以此知仲淳察病望氣靈心慧眼又知服藥¶
貴及時當早服晚投當晚服早投當熱而溫當溫而熱¶
均失之也　此玉涵自定案¶
任邱裴在澗棄家逃禪持戒茹素遍逰五岳足跡幾滿¶
天下偶客金壇寓西禪寺僧舍酷暑中坐卧小樓日持¶
凖提咒三千念佛號三萬忽患頭痛如斧劈身熱發躁¶
口乾日飲冷水斗餘渴猶未解自分必死莊斂之憐其¶
<pb:KR3e0083_WYG_001-27a>¶
旅病時過視疾一日急走倉頭召斂之永訣以所攜書¶
畫玩器盡授斂之泣而言曰兄其為我收藏吾死後切¶
勿用世俗禮葬我惟以兩缸盛吾尸其中以三尺地埋¶
之耳斂之涕泗填胸束手無䇿余時將遊梁谿陽羡間¶
斂之命余僕克勤相追歸視其脉知係受暑為疏竹葉¶
石膏湯方斂之如方製藥躬為煎服不二劑發熱口渴¶
俱止幾十劑病始退旋加健脾藥十餘帖而安¶
　　傷暑霍亂神方　包瑞溪學憲傳仲淳累驗¶
<pb:KR3e0083_WYG_001-27b>¶
絲瓜葉(一/片)白霜梅肉(一/枚)并核中仁同研極爛新汲水調¶
服入口立瘥¶
　　又方　馬銘鞠傳¶
用粟米連殻搗碎煎湯溫服下口立愈屢試神效¶
　　又方　梁谿顧聖符傳¶
取藊豆葉搗汁一碗飲之立愈¶
　　又方¶
高存之家僕婦患此仲淳以砂仁(一兩/炒研)鹽(一/撮)沸湯調冷¶
<pb:KR3e0083_WYG_001-28a>¶
定服一劑愈傷冷物者加吳茱萸(四/錢)¶
　　又方¶
用青蒿嫩葉手揉如豆大井水吞下數枚立愈¶
　　治中暑昏眩煩悶欲死¶
扢地深尺餘取黄土以新汲水調化飲一二甌立愈¶
　　又方¶
取田中泥漿塗臍上令壯者溺其上并溺口中得嚥立¶
起¶
<pb:KR3e0083_WYG_001-28b>¶
　　治中暑大小便不通¶
用田螺三枚搗爛入青鹽三分攤成膏貼在臍下一寸¶
即愈¶
　瘧¶
　　如發熱口渴先服此方一二劑¶
麥門冬(五/錢)知母(蜜炙二/錢五分)硬石膏(研細/五錢)竹葉(三十/片)粳米(一/撮)¶
煎八分不拘時服¶
　　治熱多作吐頭痛口渴無汗或汗少¶
<pb:KR3e0083_WYG_001-29a>¶
白茯苓(三/錢)橘紅(二/錢)山查肉(二/錢)竹茹(二/錢)知母(蜜炙/二錢)麥門冬¶
(四/錢)硬石膏(研細/五錢)¶
　　治寒多熱少無汗¶
乾薑(一錢/生用)柴胡(一錢/五分)當歸廣皮吳茱萸白术(土炒各/三錢)¶
如吐嘔而寒甚者此方去柴胡當歸加人參(二/錢)半夏(薑/汁)¶
(炒一/錢)　如瀉去當歸加茯苓(二/錢)　如有食脾胃不健第¶
二方去當歸加白荳蔲末(七/分)　如寒熱相半及先寒後¶
熱者第二方加黄芩(一/錢)　如汗多加白芍藥(酒炒/三錢)黄耆¶
<pb:KR3e0083_WYG_001-29b>¶
(蜜炙/三錢)去柴胡　如傷食必惡食第二方加山查(五/錢)白荳¶
蔲末(七/分)神麯(炒二/錢)厚朴(薑汁炒/一錢)　如渴甚者不可用半¶
夏當用第一方加天花粉(二/錢)倍用麥門冬知母須三四¶
劑方可換健脾胃藥或兼用健脾胃藥如白茯苓白术¶
廣陳皮白芍藥人參白荳蔲山查等劑是也　如寒甚¶
只用第二方加人參(五/錢)生薑(五/片)　如寒熱俱甚久不止¶
者前方中去白术乾薑加鱉甲(醋炙研極/細二錢)地骨皮(二/錢)麥¶
門冬(五/錢)牛膝(五/錢)¶
<pb:KR3e0083_WYG_001-30a>¶
　　太陽經瘧頭痛遍身骨痛項脊覺強主方如渴則¶
　　兼陽明矣¶
𦍑活(二錢此係/太陽主藥)前胡(一錢/五分)猪苓(一/錢)澤瀉(炒一/錢)陳皮(二/錢)¶
惡寒加薑皮甚則加桂枝　渴則加乾葛　渴甚汗多¶
加麥門冬知母竹葉白术　乆病用黄耆　虚甚加人¶
參¶
　　治秋深寒熱甚而汗多者¶
人參白虎湯中加桂枝素有血證及咳𠻳者勿用參桂¶
<pb:KR3e0083_WYG_001-30b>¶
　　陽明經瘧熱甚渴甚煩躁惡人聲惡心不眠主方¶
硬石膏(研/細)麥門冬(各五錢加至/一兩五錢)知母(去皮蜜炙三/錢加至一兩)竹葉¶
(四十片加/至一百片)粳米(一/撮)水三大碗煎一碗不拘時服　如瘧¶
初發汗未大透本方加乾葛(三/錢)　痰多本方加括婁根¶
(三/錢)橘紅(三/錢)竹瀝(一/杯)　如嘔本方去竹葉換竹茹(三/錢)橘紅¶
(三/錢)　汗多本方去乾葛加人參(三錢元氣/虚倍之)白术(三/錢)　如¶
兼惡寒甚指爪色黯本方加桂枝(一錢/五分)　頭痛骨痛又¶
兼前症此太陽陽明也本方加𦍑活(二/錢)　如在秋末冬¶
<pb:KR3e0083_WYG_001-31a>¶
初又兼惡寒加桂枝(一/錢)每日下午别服開胃健脾消食¶
消痰兼除寒熱瘧邪藥一劑方具於後¶
麥門冬(五/錢)鱉甲(三錢加/至一兩)廣橘紅人參(各三錢加至五錢/素有肺火者勿用)¶
白荳蔲仁(四分加/至七分)白茯苓(三/錢)烏梅肉(一/枚)白术(二錢加至/四錢胃熱)¶
(及肺火咳/𠻳勿用)牛膝(酒洗二錢/加至八錢)水三鍾煎一鍾研入白荳䓻¶
末乘熱服　如熱甚而嘔加木瓜(三/錢)枇杷葉(三大/片)竹茹¶
(二/錢)　如虚寒胃弱有痰有濕因而嘔者加半夏(礬湯泡/一錢加)¶
(至三錢薑汁十匙加至/半杯渴而便燥者勿用)¶
<pb:KR3e0083_WYG_001-31b>¶
　　少陽經瘧往來寒熱相等口苦而嘔或兼耳聾胷¶
　　脇痛主方¶
小柴胡湯(柴胡黄芩半夏甘草人參/)　鱉甲(三錢至/七錢)牛¶
膝橘紅(各三錢/至五錢)　如惡食本方加枳實(炒一/錢)白荳䓻(五/分)¶
　如有肺火本方去人參半夏加麥門冬(五/錢)牛膝鱉甲¶
橘紅如故　如爪黯便燥及痰盛方中去半夏加當歸¶
(三/錢)竹瀝(一大/杯)　惡寒甚本方加桂枝(一錢至/二錢)生薑皮(一/錢)¶
(至三/錢)　如兼陽明渴欲引飲此少陽陽明也本方去半¶
<pb:KR3e0083_WYG_001-32a>¶
夏加石膏(八/錢)麥門冬(五/錢)竹葉(三十/片)毎日下午别服開胃¶
健脾消食消痰兼除寒熱瘧邪等藥如前方¶
　　太隂脾瘧寒從中起寒甚而後熱嘔甚嘔已乃衰¶
　　主方¶
桂枝(二/錢)人參(三/錢)白芍藥(酒炒/三錢)薑皮(三/錢)水二鍾煎一鍾空¶
心飢時各一服再煎五六分下午别服開胃健脾消食¶
消痰兼除寒熱瘧邪藥如前方¶
　　少隂經瘧惡寒心煩而渴小便艱澁無汗躁欲去¶
<pb:KR3e0083_WYG_001-32b>¶
　　衣或手足冷或欲飲水或咽痛主方¶
鱉甲牛膝(各三錢/至七錢)知母(二錢至/五錢)桂枝(一錢至/二錢)細辛(五/分)橘¶
紅(三/錢)白茯苓(三/錢)猪苓(一/錢)澤瀉(一/錢)人參(三錢有肺/火勿用)薑皮(一/錢)¶
(至三/錢)水二鍾煎八分空腹飢時各一服　如寒甚倍人¶
參薑皮　如熱甚倍鱉甲牛膝加烏梅肉有痰加竹瀝¶
下午别服開胃健脾消食消痰除寒熱藥大畧如前方¶
　　厥隂經瘧色蒼蒼然善太息不樂主方¶
桂枝(一錢至/三錢)柴胡(一錢至/三錢)鱉甲(二錢至/四錢)當歸(三錢至/五錢)橘¶
<pb:KR3e0083_WYG_001-33a>¶
紅(二錢至/三錢)牛膝(二錢至/五錢)何首烏(五/錢)水三碗煎一碗空心¶
飢時服　便燥及昏暈欲死本方加麥門冬竹瀝下午¶
别服開胃健脾消食消痰除熱藥如前方　如有肺火¶
及内熱去桂枝加知母(三/錢)¶
　　治陽分間日瘧寒熱俱甚煩躁舌胎¶
硬石膏(三/錢)知母(五/錢)麥門冬(一兩/五錢)竹葉(一百/片)括婁根(六/錢)貝¶
母(五/錢)廣陳皮(三/錢)發日加人參(五錢有肺/熱者勿用)薑皮(一/錢)隔夜煎¶
成露一宿五更服¶
<pb:KR3e0083_WYG_001-33b>¶
　　治隔一日一發先熱後寒熱少寒多午時發頭疼¶
　　筋骨痛脣燥口乾惡心無汗後半夜凉天明頭痛¶
　　止¶
𦍑活(二錢頭不/痛即去之)乾葛(二錢/五分)陳皮(三/錢)麥門冬(五/錢)知母(二/錢)生¶
薑皮(二/錢)炙甘草(五/分)何首烏(五/錢)水二鍾煎八分露一宿天¶
明溫服¶
　　治胎前瘧熱多口渴方¶
黄芩(酒炒/二錢)柴胡(一/錢)硬石膏(五錢至/二兩)麥門冬(去心五錢/至一兩)知¶
<pb:KR3e0083_WYG_001-34a>¶
母(去皮蜜炙忌鐵/二錢至四五錢)廣橘紅(二錢至/三錢)白茯苓(三/錢)竹葉(五十/片至)¶
(一百/片)　胃虚加人參(二錢至/三五錢)河水二碗煎八分飢時服¶
發日五更溫服滓再煎六分并進　如熱甚寒亦甚本¶
方加生薑皮(二錢至/四錢)白术(三/錢)¶
　　治胎前瘧寒甚不渴少汗方¶
人參生薑皮(各五錢/至一兩)廣橘紅(去白二錢/至四錢)河水二碗煎八¶
分五更溫服再煎五六分并進寒甚者陽氣虚而下陷¶
也益陽氣則寒自止邪自散矣故應多服人參如汗多¶
<pb:KR3e0083_WYG_001-34b>¶
并加黄耆(五六/錢)¶
　　治産後瘧主方¶
當歸(三錢至/五錢)柴胡(一/錢)鱉甲(四錢至/七錢)牛膝(一/兩)白茯苓(三/錢)廣¶
橘紅(三/錢)生薑皮(一錢至/二錢)乾薑(炒黒四分/至六七分)水二鍾煎八分¶
露一宿五更溫服　如渴加麥門冬(六/錢)竹葉(五十片青/蒿三五錢)¶
(去生薑/皮乾薑)　如渴甚更加知母(三/錢)括婁根(三/錢)　痰多并加¶
貝母(四/錢)　如脾胃弱加人參(三錢至/一兩)元氣虚亦如之¶
有肺熱者去人參加白芍藥(四/錢)　如汗多加黄耆(二錢/至五)¶
<pb:KR3e0083_WYG_001-35a>¶
(錢/)　寒甚加桂枝(七分至一/錢二分)乾薑(炒黒/七分)　如惡露未盡¶
亦如之并加益母草(五/錢)黑豆(炒一/兩)蘇木(五錢打碎别以/綿裹入藥煎)¶
熱多加青蒿三四錢¶
　　治三日瘧寒多¶
當歸(酒洗二/錢五分)桂枝(一錢/五分)乾薑(二/錢)廣陳皮(五/錢)何首烏(洗净/切片)¶
(五/錢)人參(三錢至/一兩)¶
　　治三日瘧寒熱俱甚或早晏不齊作止不一¶
鱉甲　牛膝　何首烏　廣橘紅　麥門冬(各五/錢)知母¶
<pb:KR3e0083_WYG_001-35b>¶
(三/錢)桂枝(一錢/五分)薑皮(三錢無/汗倍之)烏梅(一/枚)乾葛(三錢汗多或嘔/去之無汗倍之)¶
水三鍾煎一鍾露一宿發日五更溫服查再煎七分餘¶
日空心飢時服　如渴加石膏(一/兩)竹葉(五十/片)渴止去之¶
　氣虚加人參(五/錢)　如汗多加黄耆(三/錢)兼便燥加歸身¶
(五/錢)　不思食及食難化加人參(五/錢)白荳蔲仁(七/分)厚朴(一/錢)¶
(五/分)　如泄去石膏知母竹葉倍白术加茯苓(三/錢)車前子¶
(二/錢)肉荳蔲(一/錢)澤瀉(一/錢)　痰多加竹瀝一大杯¶
　　治三日瘧熱多渴甚¶
<pb:KR3e0083_WYG_001-36a>¶
鱉甲　牛膝　何首烏　麥門冬(各五錢加/至兩二錢)知母(四錢/加至)¶
(七/錢)橘紅(五/錢)石膏(八錢加/至三兩)竹葉(三十片/至百片)水三大碗煎一碗¶
露一宿發日五更溫服　如惡食加青皮(醋炒一/錢五分)白荳¶
蔲仁(七/分)　無汗或有汗而少加乾葛(四/錢)　汗多本方加¶
人參白术氣虚倍加人參　如嘔本方加竹茹烏梅¶
便燥加當歸　得汗渴止去石膏乾葛下午别服開胃¶
健脾消食消痰藥如前法¶
　　治三日瘧寒多熱少汗少或無汗¶
<pb:KR3e0083_WYG_001-36b>¶
人參　白术(各五錢/至一兩)橘紅(四錢至/六錢)桂枝(二錢至/三錢)薑皮(五/錢)¶
(至一/兩)白荳蔲仁(七/分)水三碗煎一碗露一宿發日五更溫¶
服渣再煎七分連進不拘時空心飢時服¶
　　治三日瘧隂分(黄氏姑服之立起/)¶
何首烏(一/兩)牛膝(一/兩)當歸(五錢便燥用/胃弱勿用)鱉甲(醋炙/一兩)廣橘紅¶
(三/錢)水三鍾煎一鍾空心服立愈虚極者加人參(一/兩)¶
　　治三日瘧¶
人參(一/兩)生薑皮(五/錢)水二鍾煎八分空心服　于中父病¶
<pb:KR3e0083_WYG_001-37a>¶
瘧初服此不效仲淳堅持此方加參至(三/兩)生薑皮(至一/兩五)¶
(錢/)二服即起¶
　　治瘧邪未盡而痢作者先服此方二三劑¶
鱉甲(三/錢)廣陳皮(去白/三錢)白茯苓(三/錢)柴胡(一/錢)白芍藥(三/錢)乾葛¶
(一/錢)　如惡寒寒熱交作加柴胡(二/錢)生薑皮(一/錢)　如渴去¶
薑皮加寒水石(七/錢)滑石(四/錢)　如無汗加乾葛(二錢至/三四錢)可¶
服參者加參(三/錢)¶
　　次服方(服之滯下必止/)¶
<pb:KR3e0083_WYG_001-37b>¶
乾葛(二錢/五分)升麻(醋炒/七分)蓮肉(去心四/十粒炒)灸甘草(一/錢)烏梅肉(二/枚)¶
廣橘紅(三/錢)白藊豆(炒二/錢)鱉甲(二/錢)白茯苓(二/錢)白芍藥(酒炒/三錢)¶
黄芩(闕炒一/錢五分)川黄連(土炒二錢/加至三錢)河水二鍾半煎八分調¶
水飛過滑石末(四/錢)兼吞滯下丸二三服送以葛根湯或¶
蓮子湯亦佳　如腹痛以炒砂仁三四錢濃湯吞滯下¶
丸¶
　　治乆瘧不已似勞證¶
當歸(酒洗五錢/便燥者用)牛膝(酒浸/五錢)鱉甲(三/錢)何首烏(白採鮮/者五錢)廣橘¶
<pb:KR3e0083_WYG_001-38a>¶
紅(三/錢)生薑皮(二錢/五分)柴胡(一錢五分已上二味熱多/無汗者用有汗則去之)貝母¶
(三/錢)水三鍾煎一鍾加竹瀝一大杯發日五更時服隔夜¶
先煎露一宿臨服時再重湯頓温　蓋瘧者暑氣為病¶
也暑得露即解世鮮知者¶
　　防瘧方(夏秋不輟必無瘧矣/)¶
何首烏(十二/兩)真茅山蒼术(十/兩)半夏(六/兩)橘紅(八/兩)人參(四/兩)白¶
茯苓(八/兩)藿香葉(三/兩)白荳蔲仁(一兩/五錢)為細末米粉糊加薑¶
汁丸如菉豆大每五錢下午及臨卧白湯吞¶
<pb:KR3e0083_WYG_001-38b>¶
仲淳年十七時為瘧所苦凡湯液丸飲巫祝靡不備嘗¶
終無捄於病徧檢方書廼知瘧之為病暑邪所致也經¶
曰夏傷於暑秋必痎瘧遂從暑治不旬日瘳後數以意¶
消息散邪之外專養胃氣痰多者消痰氣虚者補氣血¶
虚者益血又分臓腑經絡各從其類以施向導即經年¶
不愈者竟霍然起矣¶
沈少卿中丞請告時苦瘧仲淳往診之憊甚曰再一發¶
死矣先生何方立止之仲淳曰何言之易也疏三方作¶
<pb:KR3e0083_WYG_001-39a>¶
五劑一日夜飲盡次早瘧止先二劑清暑用大劑竹葉¶
石膏湯加桂枝以其渴而多汗也次二劑健脾去積滯¶
用橘紅白豆蔲白术茯苓穀蘖烏梅白藊豆山查麥芽¶
最後一劑人參(一/兩)生薑皮(一/兩)水煎露一宿五更溫服盡¶
劑而效¶
顧伯欽患瘧仲淳之門人疏方以白虎湯加人參一兩¶
一庸工云豈有用參至兩數者乎改用清脾飲二十餘¶
劑而瘧不止體尫弱仲淳至笑曰此虚甚非參不可吾¶
<pb:KR3e0083_WYG_001-39b>¶
徒不謬也投以大劑參茋一劑而瘥¶
人參(一/兩)黄茋(蜜炙/一兩)知母(蜜炙/五錢)陳皮(二/錢)乾葛(二/錢)甘草(八/分)石¶
膏(五/錢)¶
莊斂之妾患瘧寒少熱甚汗少頭痛不嗜飲食余為診¶
脉洪數而實用麥門冬(五/錢)知母(三錢/五分)石膏(一兩/五錢)竹葉(六/十)¶
(片/)粳米(一/撮)橘紅(二/錢)牛膝(一/兩)乾葛(三/錢)白茯苓(三/錢)白藊豆(三/錢)¶
三劑不應忽一日凡寒熱者再昏迷沉困不省人事勢¶
甚危急斂之過余云恐是虚弱前方石膏知母竹葉似¶
<pb:KR3e0083_WYG_001-40a>¶
近寒凉非其治也余亦心疑為去石膏等而加人參二¶
錢已别矣余追想前脉的非屬虚急令人往視令其將¶
參煎好勿輕與服待按脉加斟酌焉次早往視其脉洪¶
數如初急止人參勿服惟仍用前方而加石膏至二兩¶
何首烏五錢令其日進二劑瘧遂止¶
莊斂之前患瘧妾越一載忽頭痛如裂心内雜亂不清¶
喉作痛失音舌破咳𠻳有痰胸膈飽脹惡心不思飲食¶
如此者四日矣日漸増劇陡發寒熱如瘧狀寒少熱多¶
<pb:KR3e0083_WYG_001-40b>¶
熱後頻出汗方解平時有心口痛證并作下元無力如¶
脚氣狀斂之疑為傷寒余曰此受暑之證即前年所患¶
瘧而勢加劇耳法當先去其標令以石膏(二/兩)麥門冬(五/錢)¶
知母(三/錢)橘紅(二錢/半)牛膝(五/錢)鱉甲(四/錢)竹葉(一百五/十片)貝母(三/錢)¶
括婁根(三/錢)河水煎服三四劑心内清頭疼喉痛失音舌¶
破飽脹寒熱俱愈但惡心不思食如故而心口痛下元¶
無力不减余為去石膏知母竹葉鱉甲貝母括婁根而¶
加延胡索(二/錢)五靈脂(七/分)生蒲黄(一錢/五分)薏苡仁(八/錢)木瓜(二/錢)¶
<pb:KR3e0083_WYG_001-41a>¶
石斛(三/錢)白藊豆(三/錢)白芍藥(三/錢)竹茹(二/錢)枇杷葉(三大/片)炙甘¶
草(四/分)幾十劑而愈¶
高存之甥女嫁後患胎瘧乆不止仲淳云病在隂分以¶
人參(五/錢)牛膝(一/兩)兼健脾清暑一劑而止¶
章衡陽子室患瘧後失音寒熱愈甚告急仲淳仲淳云¶
此必瘧時不遇明眼人妄投半夏故也投以大劑麥門¶
冬　白茯苓　炙甘草　鱉甲　知母　貝母數劑瘳¶
　　治停食發瘧¶
<pb:KR3e0083_WYG_001-41b>¶
梁溪王興甫偶食牛肉覺不快後遂發瘧飲食漸減至¶
食不下咽已而水飲亦不下白湯過喉間嘔出作碧色¶
藥不受小便一滴如赤茶大便閉諸醫束手仲淳忽至¶
視之令仰卧以指按至心口下偏右大叫因詢得其由¶
用丸藥一服至喉輒不嘔水道漸通次日下黑物數塊¶
如鐵丸藥用礬紅和平胃散作末棗肉和丸白湯下三¶
錢其病如失再以人參(五/錢)麥門冬(五/錢)橘紅(三/錢)白芍藥(三/錢)¶
水煎服四日起¶
<pb:KR3e0083_WYG_001-42a>¶
　　(闕/)　　丸方¶
(闕/)　　　　蟲(煆存性研極/細一兩半)廣橘紅(十兩/五錢)射干(晒乾/一兩)¶
(闕/)　　人參(八/錢)肉桂(去皮/六錢)乾漆(煅烟起存性研/如飛塵五錢)為極細¶
末醋煮稀糯糊和丸如梧子大每四錢空心淡鹽湯下¶
　痢¶
　　滯下如金丸(滯下俗呼痢疾/)¶
真川黄連(真薑汁浸隔土如法/炒九次不拘觔兩)細末薑汁和水跌丸如¶
梧子大貯磁器中封固如胃弱以蓮子四十粒橘紅(二/錢)¶
<pb:KR3e0083_WYG_001-42b>¶
人參(二/錢)升麻(醋炒/七分)煎湯吞四錢　腹痛以白芍藥(三/錢)炙¶
甘草(一/錢)黄檗(一/錢)升麻(醋炒/七分)煎湯吞四錢已後各條加减¶
皆以丸藥四錢為率　裏急甚以白芍藥(三/錢)炙甘草(一/錢)¶
當歸(二/錢)升麻(醋炒/七分)煎湯吞四錢　後重甚加㯽榔(一錢/五分)¶
枳殻(一/錢)木香汁(七/匙)調入　口渴及發熱調滑石末(三/錢)去¶
木香　小便赤澁短少或不利加滑石末(三/錢)調入各症¶
湯中吞藥　赤多加烏梅肉(二/錢)山查肉(三/錢)紅麯(二/錢)　兼¶
裏急用當歸等加入如前方　白多加吳茱萸(湯泡一/次七分)¶
<pb:KR3e0083_WYG_001-43a>¶
黄芩(酒炒一/錢五分)　惡心欲吐即噤口痢多加人參石蓮肉¶
綠色升麻(醋炒可用至/八分或一錢)白藊豆(炒三/錢)白芍藥(酒炒/三錢)　乆¶
痢不止加肉荳蔲(一/錢)蓮肉(去心炒/黄三錢)砂仁(炒一錢/五分)人參(三/錢)¶
白藊荳(炒去殻/二錢)炙甘草(一/錢)橘紅(二/錢)白芍藥(酒炒/三錢)白茯苓¶
(二/錢)細末煉蜜丸如梧子大每服三錢米湯下若積滯未¶
盡加滑石末(三/錢)每服四錢白湯吞　水瀉無積滯者用¶
人參橘紅炒砂仁湯吞三錢　凡治滯下非元氣壯實¶
多噉能食之人慎勿輕用大黄巴豆牽牛甘遂大㦸等¶
<pb:KR3e0083_WYG_001-43b>¶
下藥　凡産後滯下積滯雖多腹痛雖極不可用大黄¶
等藥行之致傷胃氣遂不可救但用人參白芍藥當歸¶
紅麯升麻(醋/炒)益母草加炙甘草一倍滑石末四五錢足¶
矣　若惡露未盡兼用乳香没藥(各七分/五釐)炒砂仁末(一/錢)¶
乆之自愈血虚可加阿膠(二錢蛤/粉炒)　凡胎前滯下宜用¶
黄芩黄連白芍藥炙甘草橘紅赤麯枳殻蓮肉(炒/)畧用¶
升麻未滿七月勿用滑石證急者必須用之不拘此例¶
　　䕶心奪命丹(治虚弱人患痢及痢乆脾胃虚者/)¶
<pb:KR3e0083_WYG_001-44a>¶
肉豆蔲(一兩/五錢)白芍藥(酒炒/六兩)炙甘草(一/兩)廣橘紅(三/兩)白藊荳¶
(炒三/兩)滑石(六/兩)赤麯(炒研/四兩)蓮肉(去心炒焦/黄五兩)綠色升麻(醋炒/二兩)¶
(五/錢)川黄連(切片拌好酒同吳茱萸浸二宿瓦上炒乾分/開連萸各貯净黄連三兩白痢加茱萸一兩)¶
細末煉蜜丸如菉豆大每服三錢白湯吞　如噤口痢¶
并虚弱人即以前方中去豆蔲另用人參三錢煎濃湯¶
吞¶
　　加味滯下丸¶
川黄連(白痢如前法赤痢用濕/槐花炒去槐花八兩)白芍藥(酒浸切片/炒五兩)烏梅¶
<pb:KR3e0083_WYG_001-44b>¶
肉(二/兩)滑石(水飛如/法六兩)炙甘草(二/兩)升麻(緑色者醋/炒三兩)蓮肉(去心/炒如)¶
(法六/兩)白藊豆(炒去殻/三兩)紅麴(簸净炒/五兩)乾葛(二/兩)為細末蜜丸¶
每五錢白湯吞飢時服證重者日三服¶
　　又滯下丸¶
川黄連(如法製/一觔)滑石末(八/兩)㯽榔(四/兩)炙甘草(三/兩)木香(為末/和水)¶
(隔湯燖二/兩五錢)枳殻(炒五/兩)白芍藥(酒炒/五兩)細末荷葉湯稍加薑¶
汁糊成丸如菉豆大每服三四錢烏梅湯吞　若加吳¶
茱萸白藊豆陳皮各三兩治白痢作四様一無木香一¶
<pb:KR3e0083_WYG_001-45a>¶
無㯽榔枳殻一加當歸一加吳茱萸白藊豆橘紅去㯽¶
榔枳殻　燥熱煩渴惡心者勿用木香　元氣虚弱者¶
勿用㯽榔枳殻　積滯多而後重者用㯽榔枳殻　裏¶
急色赤者用當歸惟惡心嘔吐及不思食者勿用　乆¶
痢加肉豆蔲¶
　　治血痢痛甚湯液(仲淳傳自包瑞溪/學憲試之神效)¶
白芍藥(酒炒五錢此一/味仲淳加入者)枳殻(槐花同炒去/槐花五錢)升麻(醋炒/七分)真¶
川黄連(薑汁炒/五錢)滑石末(三/錢)乳香　没藥(各七分/五釐)山查肉¶
<pb:KR3e0083_WYG_001-45b>¶
(三/錢)甘草(五/分)¶
　　治噤痢神效¶
綠色升麻(醋炒/一錢)人參(三/錢)蓮肉(去心炒焦/黄三十枚)水一鍾煎半鍾¶
飲之蜜和為丸更妙每四錢一服白湯吞¶
　　治乆痢紅中兼有青色白痰間發熱¶
真川黄連(槐花炒一/錢五分)白芍藥(酒炒/二錢)廣陳皮(三/錢)人參(一/錢)蓮¶
肉(炒十/二枚)肉豆蔲(八/分)炙甘草(五/分)山查肉(二/錢)綠升麻(醋炒/五分)砂¶
仁(炒一/錢)滑石末(二錢/五分)調服¶
<pb:KR3e0083_WYG_001-46a>¶
　　治噤口痢吐不納藥者¶
人參(一/兩)川黄連(薑汁製/五錢)石蓮子(炒去心/五錢)水二鍾煎八分¶
小杯緩服之吐止痢亦止¶
　　大黄丸(痢初起壯實者可用胃弱者禁施/)¶
川大黄(切片蜜/蒸一觔)白芍藥(酒浸切片/炒六兩)甘草(炙三/兩)㯽榔(四/兩)木¶
香(切片不見火/為末一兩)枳殻(炒四/兩)細末煉蜜同水煎木香和搗¶
為丸如菉豆大白萊菔湯吞三錢重者五錢以行兩三¶
次腹中爽快為度胃氣虚極之人勿輕用之積滯重而¶
<pb:KR3e0083_WYG_001-46b>¶
元氣虚者以人參湯吞　孕婦以人參縮砂湯吞行後¶
另用人參丸補之¶
予家夏秋患此甚衆輒依前方療之歳為常并以應里¶
中之索方者一一神驗黄聚川年兄太夫人年八十餘¶
偶患痢胷膈脹絶粒數日予以升麻人參黄連蓮肉方¶
授之參至一兩諸子駭甚再問予予曰遲則不救矣一¶
劑啜粥再劑腹中響一泄痢即止今年九十餘尚健也¶
陳赤石督學因校士過勞感暑遂滯下純血醫皆難之¶
<pb:KR3e0083_WYG_001-47a>¶
陳刺史曰此非繆仲淳莫能療也使者旁午得之吳門¶
一日夜馳至武林仲淳診得其所由遂用人參(五/錢)升麻¶
(七/分)炙甘草(一錢/五分)烏梅(二/枚)紅麯(一錢/五分)川黄連(三/錢)白芍藥(二/錢)¶
蓮肉(四十/粒)煎調滑石末(五/錢)二劑而愈督學曰痢止矣心¶
揺揺不能閲卷奈何仲淳曰此勞心太過暑因客之故¶
爾加竹葉乾葛酸棗仁一劑遂平¶
姚公遠㓜子病痢一醫誤下之遂下純血氣喘身熱不¶
思食仲淳偶至亟以人參(四五/錢)石蓮子白芍藥升麻橘¶
<pb:KR3e0083_WYG_001-47b>¶
紅草石蠶白藊豆滑石末炙甘草投以一劑喘平血止¶
又數劑痢止仲淳臨别囑公遠曰兒百日内不出痘則¶
生以下多元氣未復故也未幾即痘果殤¶
家弟稚端㓜病痢甚日夜數十次服數劑即愈¶
人參(三/錢)吳茱萸(滚湯泡七/次一錢)川黄連(薑汁炒/一錢)後二味飯鍋¶
上蒸水煎至八分溫服如不受以藥一匙間米湯一匙¶
漸漸飲之胃氣漸復如頭痛發熱前方中加寒水石(六/錢)¶
(即硬/石膏)乾葛(一/錢)别調六一散四錢冷水服¶
<pb:KR3e0083_WYG_001-48a>¶
庚子秋華氏妹歸寧忽痢日夜幾百行身熱發嘔一嘔¶
數十聲不絶吳醫争欲下之且曰補即死矣時仲淳以¶
先王母病留湖濵憐其促治後事甚亟曰既已知危何¶
不以藥試之服如金丸因思飲予固守仲淳前方以人¶
參(五/錢)炒黄連　白藊豆　升麻　滑石　炙甘草　橘¶
紅　再進如金丸二劑勢稍定更數服愈華水部至今¶
感服¶
友人虞元静房中人方孕五月患滯下腹痛日不下數¶
<pb:KR3e0083_WYG_001-48b>¶
次為定此方甫服一鍾覺藥行至腹即解一次痛亦隨¶
已滯下全愈¶
川黄連(四/錢)白芍藥(三/錢)黄芩(三/錢)白藊豆(二/錢)蓮肉(四十/粒)橘紅¶
(一錢/半)枳殻(三/錢)紅麯(二/錢)乾葛(一錢/半)升麻(五/分)炙甘草(一/錢)烏梅¶
肉(一/枚)¶
　　治毒痢及發疹時疹毒下利方¶
鮮金銀藤(即忍/冬藤)數兩煎濃汁三大碗入地榆(五/錢)川黄連¶
(槐花濕拌/炒四錢)黄檗(二/錢)黄芩(二/錢)白芍藥(酒炒/三錢)炙甘草(二/錢)升麻¶
<pb:KR3e0083_WYG_001-49a>¶
(綠色者醋/炒六分)同煎至一碗調水飛過滑石末五錢不拘時¶
服¶
　　治濕熱腹痛¶
一少年貴介暑月出外飲食失宜兼以暑熱遂患滯下¶
途次無藥病偶自止歸家腹痛不己徧嘗諸醫之藥藥¶
入口痛愈甚亦不思食仲淳視之曰此濕熱爾其父曰¶
醫亦以濕熱治之而轉劇仲淳曰投何藥曰蒼术黄連¶
厚朴枳殻陳皮等仲淳曰誤也术性溫而燥善閉氣故¶
<pb:KR3e0083_WYG_001-49b>¶
滯下家忌之郎君隂虚人也尤非所宜更以滑石一兩¶
為細末以牡丹皮汁煮之别以白芍藥(酒炒/五錢)炙甘草(二/錢)¶
炒黑乾薑(五/分)水煎調滑石末服之須臾小便如注痛立¶
止¶
秦公蕃病痢醫誤投澁劑一服痢止濕熱無自而出遍¶
攻肢體骨節間以致項強目赤肩臂腕膝足脛俱發腫¶
痛甚不能轉側仲淳疏方寄之用白芍藥石斛牛膝木¶
瓜黄檗薏苡仁炙甘草車前子茯苓痛雖止尚不能轉¶
<pb:KR3e0083_WYG_001-50a>¶
側更用蒺藜菊花何首烏胡麻黄檗炙甘草復逾年愈¶
其始病時一醫稍投參术痛極欲死此係本證隂虚有¶
火又加濕熱暑濕交攻故現此證名痢風隂虚火多故¶
不受補又不宜燥惟微寒清平之劑調之乆之自愈¶
凡治滯下與大腸滑泄自利不止不同滑泄自利不止¶
有可澁之道故古人有間用罌粟殻及訶利勒以止其¶
滑泄若夫滯下本屬濕熱濇滯不行法宜疏利藥忌兜¶
澁大腸者肺之腑也大腸既有濕熱留滯則肺家亦必¶
<pb:KR3e0083_WYG_001-50b>¶
有熱肺乃華蓋之藏經曰脾氣散精上歸於肺通調水¶
道下於膀胱是肺氣喜通利惡閉澁故古人藥性中每¶
云通肺氣其意槩可見已倘誤用罌粟殻訶利勒使濕¶
熱無所宣洩肺氣不得下行非惟滯下增劇濕熱熏蒸¶
上干乎肺則脹悶氣逆不得眠不思食諸證至矣　又¶
有乆𠻳不愈縁於肺虚有火法當清肺潤肺忌用澁慘¶
閉氣之藥設若誤用粟殻訶子俾火壅於肺不得下降¶
若兼參术半夏即死不旋踵矣世醫往往蹈此覆轍相¶
<pb:KR3e0083_WYG_001-51a>¶
尋卒無悟者聊為論著敢告方來¶
已上瘧痢二門諸方皆仲淳斟酌所定因證加减與時¶
消息可謂詳且盡矣然不盡用方書所載投之輒效百¶
不爽一蓋獨開門户者也¶
外有時行疫痢一證三十年前間或有之今則往往夏¶
末秋初沿門闔境患此其證大都發熱頭疼口渴煩躁¶
下痢溺濇甚者一日夜行百次或兼發斑疹勢甚危迫¶
世醫妄指為漏底殊不知此是時氣使然因世人禀賦¶
<pb:KR3e0083_WYG_001-51b>¶
漸薄積感濕蒸厲氣所致治法當清熱解毒表散為急¶
如升麻葛根柴胡黄連黄芩之類或熱甚渴甚前藥中¶
可加寒水石更有别證以意加减切忌下行破氣收濇¶
如大黄芒硝㯽榔枳實烏梅粟殻等犯此者多致不救¶
(上一條附/)¶
　¶
　¶
　先醒齋廣筆記卷一¶
